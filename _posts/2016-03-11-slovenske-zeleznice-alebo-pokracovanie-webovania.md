---
layout: post
title: "Bezplatné cestovanie - kým je ešte čas"
date: 2016-03-11
---
Po dlhej dobe opäť raz príležitosť využiť to naše preslávené "bezplatné" cestovanie. Ako ináč, nič nie je zadarmo a čakať, že sa po ohlásenom januárovom zlučovaní, či rušení registrácií na portáli <a target="_blank" href="http://slovakrail.sk">slovakrail.sk</a> človek pohodlne prihlási, je zbytočné. A k tomu to párovanie registrácií. Kto to programoval? Ak mi pri registrácii pani za okienkom nezapísala email alebo mobilné číslo, je to nemožné. Teda, prepáčte za dezinformácie, je to možné, len je potrebné pootravovať helpdesk Slovenských železníc.
Na moje prekvapenie mi odpísali do polhodiny. A to som posielal email o pol tretej ráno! :-O Ešte nejaký ten overovací emailík, či som to ja a dáke údaje, klasika. Opätovná registrácia, resp. spárovanie sa podarili a cesta k "zakúpeniu" bezplatného cestovného lístka sa konečne otvorila. Rádio ešte stihlo postrašiť, že Bratislava je "zapchatá", takže prečo nečakať na stanici pol hodinu čumením na svetelnú tabuľu?
No, čo čert nechcel, vo vlaku sa objavili výrastkovia fajčiaci trávu, behajúci po celom vlaku, nerešpektujúci zákaz fajčenia ani odporúčanú množstvo osôb na toalete. A tak v krásnom slovenskom meste Chinorany nabehli policajti a 67 minút robili s tými teenagermi poriadky. Nuž, aké by to bolo nudné, keby všetko išlo po poriadku tak, ako má.
Ale domov sme sa dostali, síce o hodinu neskôr, ale dostali, to je predsa to podstatné, však?